Merhaba, ben Dr. Can. 

- [Merhaba, ben Dr. Can.](#merhaba--ben-dr-can)
    + [Ne yaptım?](#ne-yaptım-)
    + [Ne yapıyorum?](#ne-yapıyorum-)
    + [Eğitim ne durumda?](#eğitim-ne-durumda-)
  * [Etkinlik Daveti Sayfası](#etkinlik-daveti-sayfası-)
    + [Ayrıca bilmeniz gerekenler:](#ayrıca-bilmeniz-gerekenler-)
  * [İletişim](#i-leti-im)

<small><i><a href='http://ecotrust-canada.github.io/markdown-toc/'>Table of contents generated with markdown-toc</a></i></small>


Kötü beslenme kültürü, ilaçlar, hareketsizlik ve sınavlar nedeniyle sağlıksız bir çocukluk geçirdim. Üniversite sırasına oturduğum o gün bir sorun olduğunu gördüğümü ve umutsuzluğa kapıldığımı hatırlıyorum. Sonraki hafta kayıt olduğum spor kulübünde 140 kilo olarak kayıtlara geçtiğimi görünce yüzümün aldığı hali tahmin edeceğinizi düşünüyorum.

Günler, ayları, aylar ise yılları kovaladı. Kendi serüvenime yine sağlıksız beslenerek ama zayıflayarak devam ettim. Bu süreçte birçok ünlü kurum-kişiden yardım aldım ama gördüğüm şey obezite konusunda hep bilindik tedaviler ve aynı reçetelerin kullanıldığıydı. Sürekli “her hastaya aynı ilaç verilmiyorsa neden her obezin tedavisi diyet oluyor?” diye sormaya başladım ve gördüm ki obezite tıp içerisinde kendi başına branş oluşturacak kadar geniş bir hastalık grubunu ifade ediyor.

O dönemden sonra hayatımın amacını bulmuştum. Obeziteye doğru yaklaşacak, kökeni arayacak ve insanları hasta eden gerçek sebebi tedavi edecektim. İşte o zorlu amaç beni buraya getirdi ve şimdi beraberiz.

### Ne yaptım?

Geçtiğimiz yıllar içerisinde [fitekran.com’u](http://fitekran.com/) kurdum ve editörlüğünü yaptım. Fitekran şu an yıllık 10 milyondan fazla sayfa görüntülenmesiyle hatırı sayılır bir sağlık internet sitesi.

Ardından internet sitesindeki bilgiler dağınık olduğu için beslenmeye genel bakışımı ve klinik tecrübelerimi paylaştığım [ketofasting kitabını](https://www.amazon.com.tr/Ketofasting-Ketojenik-Beslenme-Aral%C4%B1kl%C4%B1-Oru%C3%A7/dp/6050962960) yayınladım. Kitabım birçok kişinin sağlığına ideal kilosuna ve sağlığına kavuşmasına yardım etti/ediyor.

Ayrıca klinikte supplementasyonun çok değerli olduğunu düşündüğüm için birçok firmaya doğru ürün üretebilmeleri için formülizasyon konusunda danışmanlık yaptım.

### Ne yapıyorum?

Şu anda zamanımın büyük kısmını yeni kitap projem için okuma yapmaya ayırıyorum. Ayrıca birkaç bilimsel dergi için editörlük/danışmanlık yapıyorum.

Son zamanlarda en çok keyif aldığım şey ise kurumlar için özel eğitim/workshop düzenlemek ve bildiklerimi anlatmak. İnanılmaz keyifli bir aktivite olan "öğretmek ve paylaşmak" konusunda bu kadar geç adım attığım için ekstra pişmanım tabi. (Eğer etkinliğinizde yer almamı istiyorsanız [konuşmacı daveti](https://drciftci.com/konusma-daveti/) sayfasına giderek ayrıntılı bilgi alabilirsiniz.)

Ayrıca hala birçok kuruma yeni besin destekleri için formülizasyon/literatür konusunda proje bazlı danışmanlık yapıyorum.

### Eğitim ne durumda?

Katıldığım “küçük konferansları ve toplantıları dahil etmediğimi belirterek güncel eğitim durumum aşağıdaki şekilde.

- **Cerrahpaşa Tıp Fakültesi:** Tıp doktorluğu
- **Functional Medicine University:** Functional Medicine Practitioner
- **American Academy of Anti Aging Medicine:** Fellowship Anti Aging and Metabolic Medicine Practitioner (devam ediyor)
- **World Society of Anti Aging Medicine:** Anti Aging Medicine Practitioner
- **Medipol Üniversitesi:** Fitoterapi Uygulayıcı Eğitimi
- **World Obesity Fedaration:** Obesity Professional Education
- **Cerrahpaşa Tıp Fakültesi Fizyoloji:** Doktora Programı (Duraklatıldı)

## Etkinlik Daveti Sayfası

Şu anda yapmaktan en çok keyif aldığım şey araştırma yaptığım ve uzmanlaştığım konuları anlatmak/öğretmek. Dolayısıyla programım ve etkinlik uygunsa bütün konuşma taleplerine karşılık vermeye çalışıyorum.

Eğer etkinliğiniz için uygun olup olmadığımı düşünüyorsanız daha önceki etkinliklerde anlattığım konulardan birkaçını size fikir vermesi için aşağıda listeliyorum.

1. Obezite ve beslenme temelleri
2. Tuz ve sağlıklı yaşam ilişkisi
3. Nasıl ve neden yaşlanırız? Yaşlanmayı engelleme ve kanıta dayalı yöntemler
4. Düşük karbonhidratlı beslenme sistemleri ve sağlıklı yaşam
5. Aralıklı oruç ve uygulama yöntemleri
6. Akılcı supplement kullanımı
7. Kronik inflamasyon ve popüler hastalıklar

Ama çoğu zaman "etkinlik/eğitim programını" ev sahibi ile beraber netleştiriyoruz.

### Ayrıca bilmeniz gerekenler:

1. Sunumlarımı elektronik olarak paylaşmıyorum çünkü tıbbi içeriği olan bir sunum hazırlamak bazen 15-20 gün kadar sürüyor. Bu veriyi daha sonra kullanmak için sadece kendime saklıyorum.
2. Sunumlarımda kendi bilgisayarımı ve araçlarımı kullanıyorum. (Projektör ile bağlantı kurmak için gerekli ekipmanları yanımda getiriyorum.)
3. Etkinliğin ev sahibinden sadece yansıtıcı, mikrofon ve pointer (işaretçi) gibi diğer zaruri ekipmanları talep ediyorum.
4. Aksilikleri engellemek için sunum yapılacak ortamda bir gün öncesinde prova yapmak istiyorum.
5. Etkinlik/eğitim sırasında kayıt alınacak ya da yayın yapılacak ise bunu mutlaka sözleşmemize ekletmek istiyorum.

Son olarak **çoğu zaman** anlaşılmasa da **minimal bir konuşma bozukluğumun** olduğunu belirtmem gerekiyor.

Bu duruma eskiden çok takılmama rağmen artık böyle bir durum söz konusu değil. -Sanırım- yaş ile beraber anlatma hızımın değil, anlattıklarımın değerli olduğunu öğrendim.

Eğer konuşma davetinde bulunmak istiyorsanız [iletişim sayfası](https://drciftci.com/iletisim/) aracılığıyla bana ulaşabilirsiniz.

## İletişim

Benimle iletişimde kalmanın birçok yolu var. Bunlardan ilki sosyal medya. Sık kullandığım sosyal medya kanalları [Youtube](https://www.youtube.com/channel/UCaGWT10TnS3vN0lt9Nrq_ww) , [İnstagram](https://www.instagram.com/drcanciftci/?hl=tr) ve [Twitter](https://twitter.com/fitekran). Bu mecralarda kolay tüketilebilir, basit anlaşılır içerikler oluşturuyorum.

İkinci mecra ise mail aboneliği. Bu yöntemi kesinlikle kullanmanızı öneriyorum çünkü birçok alanda oluşturduğum içerikleri ve ileride mail listeme özel oluşturacağım içerikleri takip etmek için en kolay yol bu olacak. 

Biliyorum mail adresinizin "spam mail" çöplüğüne dönmesinden korkuyorsunuz ama bana güvenebilirsiniz. Mail adresinizi **asla** satmayacak ya da paylaşmayacağım.

Mail listesine abone olmak için yapmanız gereken tek şey [bu linke] (https://bit.ly/2MrInHS) tıklayarak açılan sayfayı takip etmek.

En son yol ise daha çok iş sebepli kullandığım iletişim formu. Bu formu doğru kullanabilmeniz için birkaç hatırlatma ile başlamak istiyorum. Zira aşağıdaki konularla ilgili iletişim taleplerini çok fazla mail aldığım için nazikçe reddetmek zorundayım.

1. Uzaktan tıbbi destek/öneri taleplerini hekimliğin doğası gereği **kesinlikle** yanıtsız bırakıyorum. Zira sizi görmeden/muayene etmeden tam anlayamayacağım ve tanı koyamayacağım için verdiğim her öneri faydadan çok zarar oluşturur.
2. Kısa zaman içerisinde bitirilmesi gereken yazı isteklerini **çoğu zaman** yanıtsız bırakıyorum. Haftaya çıkacak bir dergiye/gazeteye yazı istemek aslında “boş yer kaldı, gel doldur” demekten farklı değil. Mücbir durumlarda tabi ki (yeni ortaya çıkan bir hastalık, durum ve benzeri konularda görüş almak için istenen yazıları ve röportaj talepleri) zaman kısıtlamasına önem vermiyorum.
3. Ürün tanıtımı için randevu taleplerini **çoğu zaman** yanıtsız bırakıyorum. Çünkü bu minvaldeki çoğu talep kanıta dayalı olmuyor ya da alışılmış ürünlerin tanıtımını içeriyor. Eğer yenilikçi bir ürününüz varsa ve benimle paylaşmak istiyorsanız lütfen bilimsel araştırmaları mailinize ekleyiniz.

Evet, eğer yukarıdaki keskin sınırların dışında kalan bir hususta bana yazmak isterseniz lütfen **can (at) drciftci (nokta) com** adresini kullanabilirsiniz.


